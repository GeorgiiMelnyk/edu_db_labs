# Система організації та управління опитуваннями експертів

## Вступ

 
 ***У сучасному світі, де прийняття обґрунтованих рішень стає все важливіше, системи організації та управління опитуваннями експертів набувають особливої актуальності. 
 У даній роботі ми детально розглянемо принципи створення такої системи, яка б дозволила максимально ефективно та точно збирати, аналізувати та використовувати думки фахівців з різних галузей.
 Ми дослідимо ключові характеристики, які має мати ідеальна система, розглянемо можливі технічні рішення та зіткнемося з викликами, які можуть виникнути під час її реалізації.
 Крім того, особлива увага буде приділена забезпеченню конфіденційності та захисту інформації. На завершення, ми наміряємося визначити кроки для реалізації системи, яка відповідатиме вимогам сучасного світу та потребам експертів.***

Теми розглянуті у цій документації:
- Основні визначення
- Підходи та способи вирішення завдання
- Порівняльна характеристика існуючих засобів вирішення завдання


## Основні визначення

***Управління опитуваннями експертів*** — це процес керування всіма аспектами опитувань, включаючи визначення складу експертів, формулювання запитань, збір та аналіз відповідей, інтерпретацію результатів та прийняття рішень на їх основі.

***Експертне опитування*** — це метод кількісного дослідження, який передбачає глибокий аналіз питань та співпрацю між інтерв'юером і експертом. Зазвичай експертні опитування виконуються у поєднанні з масовим (соціологічним) опитуванням. Вони допомагають інтерпретувати кількісні дані, отримані внаслідок масового опитування, а також формувати та уточнювати дослідні гіпотези та правильно оцінювати факти та інформацію.

***Ітераційний процес*** — підхід, коли опитування проходить кілька етапів, дозволяючи експертам переглядати, реагувати та коригувати свої відповіді на основі відгуку від інших учасників.

***Методи опитування експертів*** — різні підходи та методики, що використовуються для збору думок та оцінок від експертів.

***Анкетування*** — це метод збору даних, який полягає в опитуванні респондентів за допомогою анкети або опитувальника. Головна ідея анкетування полягає в тому, щоб отримати відповіді на питання від окремих осіб або групи осіб, які представляють певний інтерес для дослідження. Цей метод дозволяє зібрати структуровану інформацію для аналізу і подальшого використання у дослідженні або для отримання відповідей на конкретні запитання.
 
***Метод "мозкової атаки навпаки"*** — це техніка творчого мислення, яка використовується для генерації ідей, розв'язання проблем або розгляду ситуацій з альтернативного, навпаки спрямованого підходу. У цьому методі учасники намагаються обдумати проблему або завдання, виходячи зі зворотного підходу, шукаючи рішення, які є протилежними або контрастними звичайним підходам.

***Метод неспеціаліста*** — це підхід до розв'язання проблем або вирішення завдань, при якому людина, яка не має спеціалізованого знання або досвіду у конкретній області, намагається принести нові, нестандартні ідеї або підходи завдяки своєму свіжому погляду на ситуацію.

***Експертна група*** — це група фахівців або спеціалістів, які об'єднуються для вирішення конкретних завдань, вироблення рекомендацій або надання експертної допомоги у певній галузі знань або сфері діяльності. 

***Кросекспертиза*** — процес використання експертів з різних дисциплін для розгляду однієї й тієї ж проблеми, що допомагає отримати багатогранний погляд на питання.

***Експерт*** — висококваліфікований спеціаліст, який має вищу освіту, відповідну кваліфікацію і професійні знання з питань, що досліджуються, виконує службові обов'язки, пов'язані з провадженням діяльності у відповідній галузі, безпосередньо проводить експертизу та несе персональну відповідальність за правдивість і повноту аналізу, обґрунтованість висновків відповідно до завдання на проведення експертизи.

***Експертна думка*** — це оцінка, висловлена кваліфікованим фахівцем або експертом у певній галузі наукових досліджень або практики. Ця думка базується на глибокому розумінні предмета або проблеми й може бути важливою для прийняття рішень, розв'язання проблем або розробки стратегій.

**Критерії відбору експертів**:

- експерт повинен бути визнаним спеціалістом в даній сфері;

 - експерт має бути обізнаним не тільки в даній сфері, а також в суміжних сферах;

 - оцінки експерта мають бути відносно стабільні в часі, на всіх етапах експертизи;

 - експерт повинен мати деякий досвід успішних прогнозів в даній сфері знань або хоча б взагалі досвід   прогнозування;

 - експерт повинен мати широкий кругозір, ерудицію, бачити перспективи. 

***Анкета*** — це інструмент для збору інформації, який використовується для збору даних від різних осіб або груп людей. Анкета містить список питань або запитів, на які відповідають респонденти. Головна мета анкети — зібрати систематизовані дані, що допоможуть дослідникам або організаціям зрозуміти думки, думки, досвід або відношення людей до певної теми або питання.

***Консенсус*** — це досягнення згоди між суперечливими учасниками в ході конструктивної дискусії.

***Визначення вагового коефіцієнта*** — процес, за яким експертам призначаються ваги, які вказують на їхню значущість або авторитет у відповідній області при підсумковому підрахунку результатів.

***Рішення на основі опитувань експертів*** — це висновок або рекомендація, яка формується на основі аналізу відповідей експертів та використовується для розв'язання конкретних проблем або завдань в обраній області.

***Статистичний аналіз даних*** — використання статистичних методів для аналізу результатів опитування експертів і отримання об'єктивних висновків.

***Експертне моделювання*** — це метод аналізу та розробки моделей на основі знань і досвіду експертів у певній галузі. Цей підхід широко використовується в різних сферах, де потрібно приймати рішення або розробляти системи, які вимагають детального розуміння проблеми та врахування експертних думок та даних.

***Агрегація результатів опитування*** — це процес обробки та узагальнення даних, отриманих під час проведення опитування, для отримання корисної інформації та висновків. Основна мета агрегації результатів опитування — це зібрати, систематизувати та проаналізувати відповіді від учасників опитування, щоб надати організаторам опитування або дослідникам зрозумілу інформацію про думки, погляди, ставлення чи інші аспекти, які досліджуються.

***Експертний звіт*** — документ, що містить результати експертного опитування, включаючи відповіді експертів, статистичні аналізи, графіки та висновки.

## Підходи та способи вирішення завдання

- Письмове опитування
- Формалізоване опитування
- Метод незалежних характеристик
- Метод Дельфі
- «Мозкова атака»
- Метод фокус-груп
- Метод аналізу ієрархій (МАІ)
- Метод колективного блокноту

**Письмове опитування**

Письмове опитування (збір думок) - найбільш простий метод з очного опитування. Він полягає в зборі даних за допомогою анкет з відкритими питаннями, опитувальників тощо. Учасники заповнюють аркуші, надаючи відповіді на різні запитання, вільно висловлюючи свої думки, переконання, досвід або іншу необхідну інформацію в письмовому вигляді. Збір думок подібний вільному інтерв'ю і відрізняється від нього лише письмовою формою опитування, яка дає можливість залучити велику кількість експертів, проте даний метод супроводжується і певними організаційними труднощами, такими як низький рівень повернення анкет.

**Формалізоване опитування**

Формалізоване опитування - це метод збору даних, при якому використовуються структуровані і стандартизовані питальні анкети або запити з метою отримання оцінок фахівців щодо готового рішення. Анкети можуть містити як відкриті, так і закриті питання. Цей метод не передбачає виявлення нових ідей, а орієнтований на отримання конкретних та об'єктивних даних для подальшого аналізу та порівняння.

**Метод незалежних характеристик**

Метод незалежних характеристик - це метод, який використовується для отримання узагальненої оцінки одного явища, інформація про яке надходить з декількох незалежних джерел. На першому етапі цього методу відбувається порівняння та зіставлення різних думок. На другому ці думки обробляються за допомогою математико-статистичних процедур. На третьому етапі формулюються достовірні висновки. Сутність методу полягає в тому, що суб'єктивні відхилення в оцінках окремих людей в колективній оцінці узгоджуються, що забезпечує в кінцевому підсумку об'єктивний, науково обгрунтований результат.

**Метод Дельфі**

Метод Дельфі - один з найпоширеніших методів, що дозволяє врахувати незалежну думку всіх учасників групи експертів з обговорюваного питання шляхом послідовного об’єднання ідей, висновків і пропозицій і дійти згоди. Метод заснований на багаторазових анонімних групових інтерв’ю. Він передбачає опитування в кілька турів: у першому учасники дають свої оцінки без аргументації. Після обробки результатів виділяються крайні і середні судження. У другому турі учасники повторно дають свої оцінки, враховуючи інформацію про інші думки. Після обробки результатів нові оцінки узагальнюються і підсумки повідомляються учасникам. Цей процес повторюється кілька разів, доки думки учасників не стануть більш узгодженими. Подібна техніка дозволяє зменшити вплив недостатньо компетентних експертів на групову оцінку, як це спостерігається при простому анкетуванні. Перевагами цього методу є те, що він забезпечує більш справедливе рішення, оскільки враховує думки всіх учасників; він може призвести до більш інноваційних рішень, оскільки кожен обмінюються ідеями і точками зору. Проте цей метод може бути повільним і трудомістким.

**«Мозкова атака»**

«Мозкова атака» — це метод розв’язування невідкладних завдань за дуже обмежений час. Суть методу полягає в тому, що необхідно висловити найбільшу кількість ідей за невелику кількість часу, обговорити та здійснити їхній відбір. Цей метод використовується для розвитку творчих здібностей або для розв’язання складних проблем. Метод мозкової атаки можна використовувати в різних формах діяльності: у роботах з малими групами, командами, великими групами («гра з глядачами»), індивідуальній роботі віч-на-віч. Метод має багато інших назв, зокрема «мозковий штурм». Він відрізняється від стандартних дискусійних методів, спрямованих на глибокий аналіз та оцінку проблем. В освітньому процесі метод допомагає студентам висловлювати сміливі ідеї за принципом «перша думка — найкраща». Ефективність підвищується за участю як спеціалістів, так і «профанів». Загалом, мозкова атака створює вільне середовище для генерації ідей, допомагаючи знаходити нестандартні рішення завдань.

**Метод фокус-груп**

Метод фокус-груп відноситься до якісних методів збору інформації і базується на використанні ефекту групової динаміки. Застосування даного методу припускає групову дискусію під керівництвом фахівця, який встановлює правила обговорення, ставить запитання та сприяє взаємодії між учасниками. Основною перевагою даного методу є можливість оперативного отримання глибинної інформації в невеликій групі респондентів. Суть методу полягає в тому , що увага учасників зосереджується на досліджуваній проблемі (темі), з метою визначити відношення до поставленої задачі, з'ясувати мотивацію тих або інших дій. Фокус-групи зазвичай записуються для подальшого аналізу. Експерти аналізують записи, щоб виявити ключові теми, патерни і висновки. Це дозволяє вивчити не тільки самі відповіді, але і динаміку обговорення, емоційні реакції і міжособистісні взаємодії, що допомагає у вирішенні складних питань.

**Метод аналізу ієрархій (МАІ)**

Метод аналізу ієрархій (МАІ) - метод спрямований на те, щоб допомогти приймати обгрунтовані рішення в умовах невизначеності та складності. Основна ідея MAI полягає у тому, щоб розкласти складне рішення на більш конкретні підцілі та критерії, оцінити їх важливість та взаємозв'язки та обчислити загальну ефективність альтернатив. Експерти оцінюють наскільки один пункт відносно важливіший за інший. Ці оцінки використовуються для побудови матриць порівнянь, які дозволяють визначити загальні ваги для кожної альтернативи чи критерію. В результаті можна визначити ту альтернативу, яка найкраще відповідає поставленій меті або завданню.

**Метод колективного блокноту**

Метод колективного блокноту поєднання індивідуального незалежного висування ідей із їх колективною оцінкою. При цьому кожний учасник групи отримує блокнот, у якому викладена сутність вирішуваної проблеми. Впродовж певного періоду часу кожний учасник групи записує до блокноту власні ідеї щодо вирішення даної проблеми. Потім блокноти збирає керівник групи для узагальнення та систематизації інформації. Реалізація методу завершується творчою дискусією всієї групи та обговоренням систематизованого матеріалу. З метою активізації процесу творчого пошуку альтернативних варіантів використовується третя група методів.

## Порівняльна характеристика існуючих засобів вирішення завдання

Google Forms — онлайн-сервіс для створення тестів, опитувань, форм реєстрації на заходи та збору зворотного зв’язку. Так, анкета Google одночасно дозволяє створювати звіти. Всю інформацію, яку заповнюють респонденти, можна автоматично перетворити в Google Таблиці. Завдяки такій функції Google Форм можна швидко проаналізувати відповіді.

SurveyMonkey - це служба як для створення опитувань, так і масового розсилання анкет і виявлення тенденцій. Сервіс дозволяє швидко створювати опитування, налаштовувати їх зовнішній вигляд, проводити А/B-тестування, інтегрувати опитування на сайти та в соціальні мережі, складати дуже детальні та наочні звіти, захищати дані.

Survio - це програмне забезпечення для проведення опитувань, маркетингових досліджень, оцінки задоволеності клієнтів та отримання зворотного зв'язку. Система надає більше 100 готових шаблонів для створення форм, а готовим опитуванням можна поділитись за допомогою URL-посилання, у соцмережах або через email.

SurveyJS - безкоштовна бібліотека конструктора форм JavaScript із відкритим вихідним кодом і ліцензією Массачусетського технологічного інституту, яка дозволяє створювати динамічні, керовані даними, багатомовні форми опитування та запускати їх у своїх веб-додатках.

Система "ОСА" - у 1989 році була розроблена та успішно використовується протягом 23 років комп'ютерна технологія статистичного аналізу даних – ОСА. 
На сьогодні на платформі ОСА існують такі програмні технології:
OCA MakeForm - модуль введення даних у комп'ютер.
OCA CATI - набір програм, які дозволяють проводити телефонні опитування за допомогою комп'ютера.
OCA CAPI Android - набір програм, які дозволяють проводити інтерв'ю за допомогою планшетів або смартфонів під керуванням Android.
OCA MakeFormPsy - програма для проведення різноманітних тестів (наприклад, психологічних тестів).
OCA for Windows - програма призначена для статистичного аналізу результатів соціологічних та маркетингових опитувань.
OCA New Line - сучасна оболонка для роботи з проектами різної структури (моніторинги, трекінги, панелі, щоденники тощо), що має простий і зручний інтерфейсом, можливістю генерувати звіти за попередньо описаними шаблонами, підтримка не тільки формату даних ОСА, а й формату SPSS, можливість відображення результатів на інтерактивних картах-схемах.
OCA New Line Technology - набір програм для підготовки даних для їх подальшого аналізу в оболонці OCA New Line.
OCA Online - Система, що дозволяє розміщувати дані в мережі Internet та аналізувати їх, використовуючи звичайний браузер (наприклад, Internet Explorer).

| Критерії                                        | Наш проєкт                                                                                   | Google Forms                                                                                                                 | SurveyMonkey                                                         | Survio                                                                                                             | SurveyJS                                                                                                           | Система "ОСА"                                                 |
|-------------------------------------------------|----------------------------------------------------------------------------------------------|------------------------------------------------------------------------------------------------------------------------------|----------------------------------------------------------------------|--------------------------------------------------------------------------------------------------------------------|--------------------------------------------------------------------------------------------------------------------|---------------------------------------------------------------|
| Мови інтерфейсу                                 | UA, ENG                                                                                      | Більшість мов світу                                                                                                          | 5                                                                    | 17                                                                                                                 | 50+                                                                                                                | UA, ENG                                                       |
| Види доступних опитувань                        | Відповіді з прапорцем, відповіді на вибір, відкрита відповідь, сітка, можливість додати файл | Відповіді з прапорцем, відповіді на вибір, відкрита відповідь, сітка, можливість додати файл, можливість додавати дату і час | Відповіді з прапорцем, відповіді на вибір, відкрита відповідь, сітка | Відповіді з прапорцем, відповіді на вибір, відкрита відповідь, сітка, можливість додати картинку, оцінка зірочками | Відповіді з прапорцем, відповіді на вибір, відкрита відповідь, сітка, можливість додати картинку, оцінка зірочками | Відповіді з прапорцем, відкрита відповідь, відповідь на вибір |
| Вартість користування                           | Безкоштовно                                                                                  | Безкоштовно                                                                                                                  | Безкоштовно                                                          | Безкоштовно, є платна підписка                                                                                     | Безкоштовно, є платна підписка                                                                                     | Безкоштовна демо версія                                       |
| Шаблони                                         | +                                                                                            | -                                                                                                                            | +                                                                    | -                                                                                                                  | -                                                                                                                  | -                                                             |
| Можливість поділитися результатом опитування    | +                                                                                            | +                                                                                                                            | -                                                                    | +                                                                                                                  | -                                                                                                                  | -                                                             |
| Вартість підписки                               | Безкоштовно                                                                                  | Безкоштовно                                                                                                                  | 30-75€                                                               | 20-90€                                                                                                             | 17-30€                                                                                                             | Підписка відсутня                                             |
| Зворотній зв'язок                               | +                                                                                            | +                                                                                                                            | +                                                                    | +                                                                                                                  | +                                                                                                                  | -                                                             |
| Візуалізація опитування                         | +                                                                                            | +                                                                                                                            | +                                                                    | +                                                                                                                  | +                                                                                                                  | -                                                             |
| Кастомізація зовнішнього вигляду опитування     | +                                                                                            | -                                                                                                                            | +                                                                    | +                                                                                                                  | +                                                                                                                  | -                                                             |
| Адаптивність                                    | +                                                                                            | +                                                                                                                            | +                                                                    | +                                                                                                                  | +                                                                                                                  | -                                                             |
| Простота використання                           | +                                                                                            | +                                                                                                                            | +                                                                    | +                                                                                                                  | -                                                                                                                  | -                                                             |
| Підтримка різних видів питань                   | +                                                                                            | +                                                                                                                            | +                                                                    | +                                                                                                                  | +                                                                                                                  | +                                                             |
| Можливість роботи без реєстрації і завантаження | +                                                                                            | +                                                                                                                            | -                                                                    | -                                                                                                                  | +                                                                                                                  | -                                                             |
## Висновки

Ознайомившись із порівняльною таблицею існуючих систем організації та управління опитуваннями для експертів видно, що кожна з них має свої переваги та обмеження, що визначає їхню відповідність конкретним потребам та завданням.

Google Forms є популярним інструментом завдяки своєму безкоштовному користуванню, надійності та зрозумілому інтерфейсу. Ця система найбільше підходить для простих опитувань, але має обмежений функціонал для складніших завдань.

З іншого боку, "ОСА" має розширений функціонал, але вона є застарілою, рідко оновлюється та замало підтримується, що може бути проблемою для сучасних користувачів.

Системи, як Survio, Typeform та Zoho Survey, пропонують розширений функціонал, забезпечують аналіз результатів і їхній експорт, але вони вимагають платну підписку за додатковий функціонал і можливості.

Враховуючи це порівняння, можна зробити наступні висновки:
1. Необхідність нової системи: Для вирішення завдань, пов'язаних із створенням опитувань для експертів та аналізом їхніх результатів, доцільно розглянути розробку нової системи. Ця система повинна поєднувати простоту використання, зручність інтерфейсу для "звичайних користувачів", а також розширений функціонал для вирішення складніших завдань.
2. Зручний інтерфейс та прозорість процесів: Важливо, щоб нова система мала зрозумілий та інтуїтивний інтерфейс, який би спрощував створення опитувань та аналіз їх результатів. Прозорість усіх процесів також є ключовою для забезпечення легкості користування.
3. Розширений функціонал та аналіз результатів: Нова система повинна надавати можливості створення різноманітних опитувань та проведення аналізу їх результатів. Це включає в себе можливість експорту результатів в різні формати (хмарні сховища, pdf, xls і т.д.), а також інші функції, які сприяють зручному управлінню даними.
4. Фінансова доступність: Важливо також забезпечити доступність нової системи, особливо для користувачів з обмеженими фінансовими ресурсами. Можливо, варто розглянути модель безкоштовного користування з можливістю розширення за рахунок платних опцій.
5. Підтримка і розвиток: Нова система повинна підтримуватися та розвиватися, забезпечуючи користувачам актуальний функціонал і вирішення можливих проблем.

Отже, на основі порівняльного аналізу, можна зробити висновок, що розробка нової системи для організації та управління опитуваннями експертів є доцільною. Вона має поєднувати зручність використання та розширений функціонал, забезпечуючи користувачам прозорість та доступність, при цьому може враховувати платні опції для розширення можливостей.

## Посилання

[https://web-promo.ua/ua/blog/kratkij-gajd-vse-vozmozhnosti-google-forms/](https://web-promo.ua/ua/blog/kratkij-gajd-vse-vozmozhnosti-google-forms/)

[https://hellip.com/ru/product/surveymonkey.html](https://hellip.com/ru/product/surveymonkey.html)

[https://coba.tools/survio](https://coba.tools/survio)

[https://bestofjs.org/projects/surveyjs](https://bestofjs.org/projects/surveyjs)

[https://oca.com.ua/index.php?t=6](https://oca.com.ua/index.php?t=6)

[https://dss.tg.ck.ua/ahp-help](https://dss.tg.ck.ua/ahp-help)

[https://jobs.ua/professions/inform_tehnologii_statistika_sotziologiya/39837](https://jobs.ua/professions/inform_tehnologii_statistika_sotziologiya/39837) 

[https://vspu.edu.ua/faculty/histor/documents/pr7.pdf](https://vspu.edu.ua/faculty/histor/documents/pr7.pdf)

[https://stud.com.ua/170811/pedagogika/metod_uzagalnennya_nezalezhnih_harakteristik](https://stud.com.ua/170811/pedagogika/metod_uzagalnennya_nezalezhnih_harakteristik)

[https://sci.house/yuridicheskaya-psihologiya-kniga-scibook/metod-nezalejnih-harakteristik.html](https://sci.house/yuridicheskaya-psihologiya-kniga-scibook/metod-nezalejnih-harakteristik.html)

[https://studfile.net/preview/5456986/page:6/](https://studfile.net/preview/5456986/page:6/)

[https://alexus.com.ua/delfijskij-metod-texnika-prijnyattya-rishen/](https://alexus.com.ua/delfijskij-metod-texnika-prijnyattya-rishen/)

[http://elbib.in.ua/vidi-ekspertnogo-opituvannya-metodologiya-ta-metodi-sotsiologichnih-doslidjen.html](http://elbib.in.ua/vidi-ekspertnogo-opituvannya-metodologiya-ta-metodi-sotsiologichnih-doslidjen.html)

[https://buklib.net/books/32566/](https://buklib.net/books/32566/)

[https://termin.in.ua/](https://termin.in.ua/)

[https://elib.lntu.edu.ua/sites/default/files/elib_upload/](https://elib.lntu.edu.ua/sites/default/files/elib_upload/%D0%95%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8%D0%B9%20%D0%BF%D0%BE%D1%81%D1%96%D0%B1%D0%BD%D0%B8%D0%BA%20%D0%A4%D0%86%D0%9D%D0%90%D0%9D%D0%A1%D0%9E%D0%92%D0%95%20%D0%9F%D0%A0%D0%9E%D0%93%D0%9D%D0%9E%D0%97%D0%A3%D0%92%D0%90%D0%9D%D0%9D%D0%AF/page11.html)
